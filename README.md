# Diversamente Felici Insieme

## FIM – Family International Map

## ABSTRACT

L’idea nasce da un reale bisogno espresso da una persona di nostra conoscenza. La problematica fa riferimento a come rendere possibile una maggiore integrazione e partecipazione di bambini con disabilità ad eventi, attività, progetti che favoriscano lo sviluppo di collaborazione e crescita tra loro e nella società.
L’app si propone come piattaforma di ritrovo per le famiglie che vivono questa realtà, in cui poter far parte di una community assieme a professionisti del settore, associazioni, esperti e chiunque desideri dare il proprio contributo in qualsiasi modo.

## Progetto

Uno strumento che agevoli i contatti, lo scambio e la condivisione delle difficoltà che incontrano ogni giorno milioni di famiglie con un figlio disabile, la sua integrazione nel sociale, nel mondo del lavoro ma anche facilitare l’accesso a fondi, incentivi, innovazioni che migliorerebbero la loro vita. La geolocalizzazione dell’app o l’area geografica che le famiglie indicheranno durante la registrazione sarà uno degli strumenti chiave del progetto, ecco perché “family map” ma anche una finestra sul mondo … quindi “international”.

### Premessa

Il portale e l’app dovranno essere accessibili a tutti gratuitamente.

### Obiettivo

Incontro tra domanda ed offerta tra i maggiori soggetti coinvolti negli aspetti della quotidianità della vita di queste famiglie, ovvero: Istituzioni, Associazioni, Professionisti e non per ultimi i genitori.

### Come nasce l’idea

L’idea nasce da un reale bisogno con cui si scontrano le tantissime famiglie che in Italia e nel mondo devono “convivere” ogni giorno con la “disabilità o l’handicap di un figlio”. Soprattutto le famiglie meno abbienti non riescono da sole a supportare e sostenere il proprio figlio come vorrebbero e potrebbero. Viene definito disabile colui che ha problemi temporanei o permanenti, reversibili o meno. Le principali categorie sono: 
-	Disabilità sensoriale
-	Disabilità motorie
-	Disabilità intellettive (dislessia, disgrafia, ecc)
-	Disabilità psichica

Il portatore di handicap viene definita quella persona che, ha una minorazione fisica, psichica sensoriale stabilizzata o progressiva e che causa di difficoltà di apprendimento, relazione o integrazione lavorativa portando ad emarginazione e svantaggio sociale.
